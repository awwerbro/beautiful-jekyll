---
layout: page
title: Over ons
# subtitle: Why you'd want to go on a date with me
---

De 'Dagen van de Huismuziek’ is een organisatie die tweemaal per jaar een muziekkamp organiseert voor jongeren van 10 tot 18 jaar: eentje in de zomervakantie (1-8 augustus) en eentje in de kerstvakantie (26-31 december). Inmiddels is het al 51 jaar geleden dat de 'Dagen van de Huismuziek' werden opgericht en staan er 102 kampen op de teller; een rijke historiek van sfeer en muziek is in al die jaren opgebouwd. De kampdagen worden van 9 uur ’s morgens tot 8 uur ’s avonds goed gevuld met allerhande muzikale activiteiten, uiteraard doorspekt met de nodige ontspanning en een maaltijd op z’n tijd. De typische kampdag bestaat uit instrumentaal samenspel in grote en kleine groepen, koor en volksdans. Zowel klassieke als hedendaagse componisten komen aan bod, maar ook oude muziek en renaissancewerken krijgen een plaats. De cursussen staan onder de kundige leiding van beroepsmuzikanten en ervaren amateurs.
